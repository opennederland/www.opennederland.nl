---
title: Publiek Domein
tags: ["Makers", "Open GLAM"]
website: https://publiekdomeindag.nl/
---

Open Nederland ziet het publiek domein — de verzameling creaties die vrij van beperkingen gebruikt kunnen worden — als een fundament voor een vrije en creatieve samenleving.

**The Public Domain is the rule, copyright protection is the exception. - [Public Domain Manifesto](/initiatief/public-domain-manifesto/)**

# Standpunt Publiek Domein
Open Nederland ontwikkeld gevraagd en ongevraagd standpunten gebaseerd op open manifesten, de werkzaamheden van onze leden en maatschappelijke ontwikkelingen. Recente stanpunten zijn hieronder te vinden. Open Nederland ziet het publiek domein — de verzameling creaties die vrij van beperkingen gebruikt kunnen worden — als een essentieel fundament voor een vrije en creatieve samenleving. Hun uitgangspunt is dat het publiek domein de regel moet zijn en auteursrechtelijke beperkingen de uitzondering.

**[Lees ons hele standpunt hier.](/standpunten/publiek-domein/)**

# Publiek Domeindag
**Elk jaar in januari vieren we het Publiek Domein. Op 1 januari vervallen wereldwijd de auteursrechten van duizenden makers die 70 jaar geleden zijn overleden. Hun werk wordt daarmee onderdeel van het publiek domein: vrij voor iedereen om te gebruiken, te kopiëren, te bewerken en te verspreiden.**

Publiek Domeindag is een initiatief van de werkgroep Publiek Domein van Vereniging Open Nederland en wordt georganiseerd door o.a. Netwerk Digitaal Erfgoed, Beeld & Geluid, KB, nationale bibliotheek nederland, het Rijksmuseum Amsterdam, Wikimedia Nederland, Universiteitsbibliotheken Leiden, Open Nederland, en copyclear.

## Wat is het publieke domein?
Het publiek domein is de verzameling van creatieve werken waarop geen auteursrechten (meer) rusten. Wanneer auteursrechtelijke beperkingen wegvallen, komen films, boeken, muziek en kunstwerken beschikbaar voor nieuw gebruik. Dit stelt historici, kunstenaars, studenten en het brede publiek in staat om ons cultureel erfgoed opnieuw te ontdekken en er nieuwe waarde aan te geven.

## De viering in Nederland
In Nederland wordt Publiek Domeindag jaarlijks georganiseerd door de **Vereniging Open Nederland** (via de Werkgroep Publiek Domein), in nauwe samenwerking met diverse erfgoedinstellingen zoals de Koninklijke Bibliotheek, Beeld & Geluid, Wikimedia Nederland en Netwerk Digitaal Erfgoed.

Tijdens het evenement, dat meestal in januari plaatsvindt, staan we stil bij de levens en werken van prominente makers die dat jaar toetreden tot het publieke domein. Daarnaast is er aandacht voor actuele ontwikkelingen rondom auteursrecht en digitale toegankelijkheid van erfgoed.

## Doe mee
Wil je weten welke werken dit jaar vrijkomen, het programma van de komende editie bekijken of je aanmelden voor het evenement? Bezoek dan de speciale website.