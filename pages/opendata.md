---
layout: default
title: Publieke waarde van Open – Open Data 
permalink: /publieke-waarde/open-data
---

**Vereniging Open Nederland, 2025**

Open data is een structurele bouwsteen van de digitale samenleving. Internationale voorbeelden tonen aan dat een goed geregeld open-data-ecosysteem leidt tot economische groei, bestuurlijke efficiëntie en vertrouwen in overheid en politiek. Nederland is sterk gedigitaliseerd en heeft ook een open-data-ecosysteem met betrokken maatschappelijke partners. Waaronder de vereniging Open Nederland, een netwerkorganisatie van alle vormen van open, waaronder Open Data en Open Overheid, maar ook Open Source, Open Content, Open Onderwijs, etc. 

Naast Europese verplichtingen om publieke data herbruikbaar[^1], machineleesbaar[^2] en kosteloos[^3] beschikbaar te maken heeft open data ook een publieke waarden. Open Data stimuleert innovatie, zorgt voor economische groei en vergroot transparantie.[^4] Het geeft de samenleving mogelijkheden om de overheid te controleren, om vertrouwen in stand te houden en om voort te bouwen om gezamenlijk uitgegeven publiek geld. 

Deze position paper schetst aan de hand van internationale context, Nederlandse praktijkvoorbeelden hoe open data een publieke waarde is. We maken hierbij onderscheid tussen aantal aspecten van open data als publiek waarde:

* Publiek geld – publieke middelen  
* Verbeterde dienstverlening  
* Verantwoording afleggen  
* Cultureel publiek waarde

Daarnaast geeft het concrete beleidsrichtingen om open data te verankeren als publieke waarde. We baseren ons op bewezen internationale praktijken en Nederlandse voorbeelden. De aanbevelingen richten zich op kwaliteit, continuïteit en samenwerking met maatschappelijke kennispartners. het waarborgen en versterken van deze waarden

## Publiek geld – publieke middelen

Overheidsdata, waaronder rapporten, statistieken, kaarten, etc. worden betaald uit publiek geld. Om deze data te ontwikkelen heeft de samenleving al een gezamenlijke investering gemaakt. De overheid maakt gebruik van deze producten bij de uitvoering van hun diensten en taken. Gelijktijdig heeft deze data als ruw bronmateriaal ook voor de bredere samenleving een economische waarde. Marktpartijen hoeven deze data niet zelfstandig te ontwikkelen en kunnen gebruik maken van al bestaande publieke infrastructuren. Denk bijvoorbeeld aan de KNMI weerinformatie. Apps als buienradar zouden niet kunnen bestaan zonder deze open data.

Al in 2016 toonde het Open Data Institute (ODI) de economische meerwaarde van open data aan. 

*“open data companies we studied have an annual turnover of over £92bn, and over 500k employees between them”.*[^5]

Het voorbeeld van Transport for London illustreert maatschappelijke impact: “Open data levert jaarlijks £130 miljoen baten op en een ROI van 58:1.”[^6].

## Dienstverlening

Burgers hebben belang aan goede dienstverlening op de manier die het beste past bij hun mogelijkheden en manieren van informatie consumeren. Open data verbetert dienstverlening, door het mogelijk te maken dat iedereen diensten kan ontwikkelen gebaseerd op de al ontwikkelde informatie. 

Bijvoorbeeld via het Startup in Residence Intergov programma. Hier zijn publieke organisaties en startups samengebracht rond open-data-innovatie. De Digital Sandbox overheidsdiensten, uitgevoerd samen met Open State Foundation, laten zien hoe publieke data kunnen worden ingezet voor betere dienstverlening.[^7] Daarnaast ontwikkelde Argaleo binnen Intergov Den Haag digitale tweelingen voor stedelijke voetgangersstromen, een toepassing die steunt op realtime open stadsdata.[^8] The Green Land adviseert overheden over open-data-governance en ondersteunt implementatie van FAIR-principes.

## Verantwoording en transparantie

Open Data maakt verantwoording afleggen aan burgers eenvoudiger, transparanter en gestructureerd. Wij verwijzen graag naar het werk van ons lid, de Open State Foundation. Deze gebruikt parlementaire en bestuurlijke data om democratische controle te versterken (opennederland.nl/leden/open-state). 

## Cultureel publieke waarde

Naast voorbeschreven publieke waarde heeft open data ook een grote culturele waarde. Het geeft een additionele blik op ons gezamenlijk culturele geschiedenis. Door ook culturele data als open data beschikbaar te stellen worden initiatieven Bob Coret’s [openarch.org](http://openarch.org) mogelijk. Waarmee vele duizenden mensen hun familiegeschiedenis kunnen onderzoeken. Wikimedia Nederland werkt met musea en archieven om open cultuurdata breed beschikbaar te maken en te integreren in de Wikimedia projecten, waaronder Wikipedia.

## Waar staat Nederland

Nederland beschikt over een sterke digitale infrastructuur voor open overheidsdata zoals data.overheid.nl en PDOK. De erfgoedsector heeft daarnaast goede manieren gevonden om open data te publiceren en te delen. Denk bijvoorbeeld ook de integratie van cultuurdata in Wikidata.

Bij open data van de overheid ontbreekt het aan integrale governance. Juridische en organisatorische onzekerheid beperkt hergebruik en samenwerking tussen bestuurslagen.[^9] Er is behoefte aan bestuurlijke consistentie, structurele financiering en gedeelde kwaliteitsnormen.

Open Cultuur Data wordt niet eenduidig aangeboden. Vele erfgoedinstellingen delen hun collectiedata via data pagina’s op hun webplatformen[^10], of via aggregatoren als collectie Nederland, maar hier is zeker nog een wereld te winnen door standaardisatie en indexatie. 

Open data is bewezen effectief als aanjager van innovatie, transparantie en vertrouwen. Nederland kan zich onderscheiden door de stap te zetten van versnipperde initiatieven naar een samenhangende open-data-infrastructuur. De voorbeelden uit binnen- en buitenland tonen dat dit uitvoerbaar en rendabel is. Wat nodig is, is bestuurlijke consistentie en samenwerking met de maatschappelijke kennisinfrastructuur die er al is. Vereniging Open Nederland biedt zich aan als inhoudelijk partner en spiegel in dat proces.

## Aanbevelingen Open Overheidsdata

1. Behandel open data als publieke infrastructuur, met structurele financiering en verantwoordelijkheid binnen BZK.  
2. Handhaaf de pas toe-leg uit standaarden van Forum Standaardisatie.  
3. Organiseer pro-actief overheidsbrede kennisnetwerken door alle publiek gefinancierde sectoren en instellingen heen en betrek maatschappelijke partners als Open Nederland daarbij  
4. Ontwikkel additionele standaarden voor metadata, API’s en hergebruik vanuit de praktijk en jaag het gebruik daarvan aan  
5. Toets jaarlijks datasets op bruikbaarheid om kwaliteit en actualiteit te borgen  
6. Betrek maatschappelijke organisaties waaronder (de leden van) Vereniging Open Nederland als klankbord voor uitvoerbaarheid en maatschappelijke aansluiting.  
7. Stimuleer samenwerking tussen overheden, kennisinstellingen en maatschappelijke partijen op basis van bewezen praktijkmodellen zoals Startup in Residence Intergov, Open State Foundation en Wikimedia.

## Aanbevelingen Open Cultuurdata

1. Indexeer de stand van zaken rondom cultuurdata en de beschikbare datasets  
2. Ontwikkel een publieke infrastructuur om deze data uniform en gecentraliseerd te delen.  
3. Betrek maatschappelijke organisaties waaronder (de leden van) Vereniging Open Nederland als klankbord voor uitvoerbaarheid en maatschappelijke aansluiting.

## Bronnen
[^1]:  Overweging 23, Europese Open Data Richtlijn (EU 2019/1024)

[^2]:  Indien mogelijk, volgende uit artikel 5 lid 1, Europese Open Data Richtlijn (EU 2019/1024)

[^3]:  Artikel 6 lid 1, Europese Open Data Richtlijn (EU 2019/1024)

[^4]:  https://www.digitaleoverheid.nl/overzicht-van-alle-onderwerpen/nieuwe-technologieen-data-en-ethiek/open-data/

[^5]:  [https://theodi.org/news-and-events/blog/research-open-data-means-business/](https://theodi.org/news-and-events/blog/research-open-data-means-business/) 

[^6]:  [content.tfl.gov.uk/deloitte-report-tfl-open-data.pdf](http://content.tfl.gov.uk/deloitte-report-tfl-open-data.pdf), pagina 5

[^7]:  [intergov.startupinresidence.com/nl/bzk/digital-sandbox-overheidsdiensten/questions](http://intergov.startupinresidence.com/nl/bzk/digital-sandbox-overheidsdiensten/questions) 

[^8]:  [intergov.startupinresidence.com/nl/den-haag-bzk/smart-city-oplossingen-voor-eenrichtingsverkeer-van-voetgangers/brief](http://intergov.startupinresidence.com/nl/den-haag-bzk/smart-city-oplossingen-voor-eenrichtingsverkeer-van-voetgangers/brief) 

[^9]:  sciencedirect.com/science/article/pii/S0740624X23000230

[^10]:  Bijvoorbeeld https://www.nationaalarchief.nl/onderzoeken/open-data
