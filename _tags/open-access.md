---
title: Open Access
tags: ["Open Access"]
wikidata: Q232932
statement: "Open Access maakt wetenschap en onderzoek direct beschikbaar voor de hele maatschappij."
---
**Open is het delen van informatie.** Open access zorgt ervoor dat wetenschappelijke publicaties en onderzoeksdata vrij toegankelijk zijn, voor iedereen vindbaar en controleerbaar.

**Open is het delen van kennis.** Toegang tot wetenschappelijke publicaties verbeterd het delen van kennis en versnelt innovatie en wetenschappelijke vooruitgang. Onderzoekers kunnen hierdoor direct voortbouwen op elkaars werk, wat essentieel is om een sterke kenniseconomie te blijven.

**Open is het delen van cultuur.** De Nederlandse open access community is sterk georganiseerd door initiatieven als [openaccess.nl](https://www.openaccess.nl/) en [openscience.nl](https://www.openscience.nl/). Deze zorgen voor een duurzame gemeenschap.

**Open is het delen van technologie.** Om duurzame toegang te garanderen is er een sterke infrastructuur nodig. Nederlandse instellingen beheren toegankelijke repositories en publicatieplatformen die gebruikmaken van open standaarden, zodat kennis niet alleen nu, maar ook in de toekomst wereldwijd doorzoekbaar en beschikbaar blijft.