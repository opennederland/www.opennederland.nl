---
title: Open GLAM
tags: ["Open GLAM"]
wikidata: Q17073125
statement: "Open GLAM brengt ons gezamenlijk geheugen tot leven door cultureel erfgoed vrij toegankelijk en herbruikbaar te maken."
---
**Open is het delen van informatie.** Erfgoedinstellingen delen hun beschrijvende data (metadata) zo vrij mogelijk, vaak via een Creative Commons Zero (CC0) verklaring. Hierdoor worden collecties vindbaar en verbonden. Nederlandse datasets zijn veelal te vinden in het open source [NDE datasetregister](https://datasetregister.netwerkdigitaalerfgoed.nl/?lang=nl), wat aansluit bij internationale afspraken zoals die van [Europeana](https://pro.europeana.eu/page/the-data-exchange-agreement).

**Open is het delen van kennis.** De sector deelt actief expertise over hoe we digitaal erfgoed duurzaam bewaren en structureren. Door gezamenlijke standaarden, zoals de [Digitaal Erfgoed Referentie Architectuur (DERA)](https://zenodo.org/records/5562062), spreken erfgoed-systemen dezelfde taal en blijft onze geschiedenis ook voor toekomstige generaties toegankelijk.

**Open is het delen van cultuur.** GLAM-instellingen zijn de hoeders van het publieke domein. Doel is niet alleen behoud, maar ook dat de maatschappij voortbouwt op deze cultuur. Het [GLAM-E Lab](https://glamelab.org/) onderzoekt hoe instellingen dit organiseren. Bekijk hier hun [overzicht van Nederlandse instellingen met een open beleid](https://survey.glamelab.org/institutions/?country=Netherlands).

**Open is het delen van technologie.** Innovatie gaat sneller als je samen bouwt. Door gezamenlijk open source tools te ontwikkelen en te gebruiken, zoals [Transkribus](https://www.transkribus.org/) voor handschriftherkenning, blijft de sector wendbaar en profiteren alle instellingen van de nieuwste technologische mogelijkheden.