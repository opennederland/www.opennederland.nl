---
title: Open Onderzoek
tags: ["Open Onderzoek"]
wikidata: Q309823
statement: "Open Onderzoek maakt wetenschap transparant, controleerbaar, reproduceerbaar en betrouwbaarder."
---
**Open is het delen van informatie.** Het gaat bij Open Onderzoek om meer dan alleen de publicatie; het draait om het delen van het hele onderzoeksproces. Van onderzoeksdata tot labnotities en methodieken. Hierdoor wordt onderzoek controleerbaar, reproduceerbaar en betrouwbaarder.

**Open is het delen van kennis.** Wetenschap doe je, net als delen, niet alleen. Door breed samen te werken worden barrières tussen disciplines en de maatschappij verlaagd. Dit zien we ook terug in 'Citizen Science', waarbij burgers actief bijdragen aan het verzamelen van kennis en data.

**Open is het delen van cultuur.**  Het regieorgaan [Open Science NL](https://www.openscience.nl/) leidt deze transitie in Nederland, waarin team science, transparantie en maatschappelijke impact belangrijker worden dan individuele publicatiedruk.

**Open is het delen van technologie.** Onderzoekers ontwikkelen en delen open source tools en software voor analyse. Hierdoor zijn wetenschappers niet afhankelijk van dure licenties en kan iedereen, waar ook ter wereld, de tools gebruiken om resultaten te verifiëren of nieuw onderzoek te starten.
